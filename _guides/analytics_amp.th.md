---
layout: page
title: กำหนดค่า Analytics
order: 5
folder: analytics
locale: th
---

## ตัดสินใจก่อนเริ่มลงมือ

โซลูชันการวิเคราะห์ข้อมูลได้รับการพัฒนาขึ้นตามความจำเป็นในการใช้ข้อมูล
และวัตถุประสงค์ในการวิเคราะห์ข้อมูล คุณจึงควรทำการตัดสินใจในเรื่องต่างๆ ต่อไปนี้ก่อนเริ่มลงมือ

* คุณจะใช้เครื่องมือการวิเคราะห์ข้อมูลของบุคคลที่สามในการวิเคราะห์การมีส่วนร่วมของผู้ใช้
หรือใช้โซลูชันของคุณเอง
* คุณจะตรวจสอบพฤติกรรมใดของผู้ใช้ในการทำความเข้าใจเกี่ยวกับการมีส่วนร่วมของผู้ใช้

### ส่งข้อมูลไปยังผู้ให้บริการหรือตนเอง

หากคุณมีโซลูชันการวัดการมีส่วนร่วมของตนเอง
สิ่งเดียวที่คุณจำเป็นต้องมีในการรวมการวิเคราะห์ AMP กับโซลูชันนั้นคือ URL
ซึ่งเป็นที่ที่คุณจะส่งข้อมูลไป
คุณยังสามารถส่งข้อมูลไปยัง URL ได้หลายรายการ
ตัวอย่างเช่น คุณสามารถส่งข้อมูลการเข้าชมหน้าเว็บไปยัง URL หนึ่ง
และข้อมูลการมีส่วนร่วมในเครือข่ายสังคมไปยังอีก URL หนึ่ง

การวิเคราะห์ AMP ได้รับการออกแบบมาโดยเฉพาะเพื่อทำการวัดผลเพียงครั้งเดียว แล้วรายงานไปยังที่ต่างๆ
หากคุณทำงานร่วมกับผู้ให้บริการวิเคราะห์ข้อมูลอย่างน้อยหนึ่งราย
ให้ตรวจสอบ[ข้อกำหนดในการใช้ amp-analytics](/docs/reference/extended/amp-analytics.html)
เพื่อดูว่ามีการรวมการทำงานของโซลูชันกับ AMP หรือไม่

หากมี เพียงเชื่อมโยงไปที่เอกสารจากข้อกำหนด
แล้วเริ่มทำตามคำแนะนำ

หากผู้ให้บริการวิเคราะห์ข้อมูลไม่ได้รวมการทำงานกับ AMP
ให้ติดต่อผู้ให้บริการเพื่อขอรับการสนับสนุน
นอกจากนี้เราขอแนะนำให้คุณ[รายงานปัญหาในโครงการ AMP](https://github.com/ampproject/amphtml/issues/new)
เพื่อขอให้เพิ่มผู้ให้บริการ
ดูเพิ่มเติมเกี่ยวกับ[การรวมเครื่องมือการวิเคราะห์ข้อมูลใน AMP HTML](https://github.com/ampproject/amphtml/blob/master/extensions/amp-analytics/integrating-analytics.md)


### ข้อมูลใดบ้างที่คุณจำเป็นต้องใช้

ข้อมูลเกี่ยวกับผู้ใช้ในเรื่องใดบ้างที่คุณจะต้องรวบรวมเพื่อให้สามารถวัดการมีส่วนร่วมได้
คุณจะต้องระบุข้อมูลนี้ก่อนจึงจะสามารถกำหนดค่าได้

ประเด็นสำคัญที่ต้องพิจารณา

* คุณจะติดตามเฉพาะการเข้าชมหน้าเว็บเพียงอย่างเดียวหรือการมีส่วนร่วมของผู้ใช้ในรูปแบบอื่นๆ เพิ่มเติม
(ดูเพิ่มเติมเกี่ยวกับ [amp-pixel หรือ amp-analytics](/docs/guides/analytics/analytics_basics.html#use-amp-pixel-or-amp-analytics))
* ข้อมูลประเภทใดที่คุณจะรวบรวมเกี่ยวกับผู้ใช้ของคุณ เนื้อหาของคุณ
อุปกรณ์หรือเบราว์เซอร์ (ดูเพิ่มเติมเกี่ยวกับ[การแทนค่าตัวแปร](/docs/guides/analytics/analytics_basics.html#variable-substition))
* คุณจะระบุผู้ใช้ของคุณอย่างไร (ดูเพิ่มเติมเกี่ยวกับ[การระบุผู้ใช้](/docs/guides/analytics/analytics_basics.html#user-identification))
